<h1>Manuale dell’utente del plug-in per MS Word</h1><div><h2 id="b41bf-8445-f35f-3d2d-5606f9f9fd13_Overview">Panoramica</h2><p>Il Plug-in Sugar per Microsoft Word consente di unire dati quali i nomi e gli indirizzi presenti in Sugar Ultimate, Sugar Enterprise, Sugar Corporate e Sugar Professional con modelli di lettera tipo creati in MS Word.</p><p>Il presente documento descrive come utilizzare il Plug-in Sugar per Microsoft Word per unire i dati provenienti da Sugar con i modelli di MS Word in Sugar Ultimate, Sugar Enterprise, Sugar Corporate e Sugar Professional.</p><p>Per le istruzioni di installazione, si rimanda alla <a href="http://support.sugarcrm.com/Documentation/Plug-ins/MS_Word_Plug-in/MS_Word_Plug-in_Installation_Guide">Guida per l’installazione del Plug-in per Word</a>. Per un elenco completo dei requisiti di piattaforma e degli ambienti supportati, si rinvia alla pagina <a href="http://support.sugarcrm.com/Resources/Supported_Platforms/Plug-ins_Supported_Platforms">Piattaforme supportate dai componenti aggiuntivi</a>.</p><p><strong>Nota</strong>: Se nell’applicazione Sugar è abilitata l’autenticazione SAML, il Plug-in Sugar per MS Word non è in grado di connettersi a Sugar.</p><h2 id="b41bf-8445-f35f-3d2d-5606f9f9fd13_Functionality">Funzionalità</h2><p>Utilizzando il Plug-in Sugar per Microsoft Word, è possibile eseguire le seguenti azioni:</p><ul><li>Funzionalità Stampa unione con documenti di Sugar utilizzando un modello di MS Word <br /> o</li><li>Funzionalità Stampa unione con documenti di MS Word utilizzando i dati Sugar</li><li>Includere un numero illimitato di record quali gli account, i contatti e le opportunità all’interno di una singola operazione di unione</li><li>Salvare i documenti uniti come documenti Sugar</li></ul><p>La funzionalità Stampa Unione è disponibile per i seguenti moduli:</p><ul><li>Aziende</li><li>Opportunità</li><li>Leads</li><li>Contatti</li><li>Reclami</li><li>Campagne</li></ul><p><strong>Nota</strong>: La funzionalità Stampa Unione non può essere eseguita direttamente nell’applicazione Sugar per le versioni Sugar 7.x e superiori.</p><h2 id="b41bf-8445-f35f-3d2d-5606f9f9fd13_User_Roles">Ruoli utente</h2><p>Per poter utilizzare il plugin, gli utenti devono poter esportare i record in Sugar. Tutti gli utenti Sugar con un ruolo che impedisce l’esportazione come indicato in Amministratore &gt; Gestione Utenti &gt; {Nome utente} &gt; Accesso non potranno utilizzare il Plug-in Sugar per MS Word.</p><h2 id="b41bf-8445-f35f-3d2d-5606f9f9fd13_Mail_Merge_Templates">Modelli Stampa Unione</h2><p>È possibile creare i modelli di stampa unione in MS Word e caricarli in Sugar. I modelli sono salvati nel modulo <strong>Documenti</strong>. Quando si crea un modello, occorre specificare il modulo primario dal quale lo si sta creando.</p><p><strong>Nota</strong>: La funzionalità Stampa Unione dell’applicazione non è supportata in Sugar 7.</p><p>In funzione del modulo primario che si seleziona, è anche possibile scegliere i campi da un modulo collegato. Ad esempio, se si sta creando un modello dal modulo Aziende, è possibile selezionare i campi da Contatti o Opportunità. La tabella sotto elenca i moduli collegati, se presenti, dei moduli supportati dal Plug-in Sugar per Microsoft Word.</p><table cellspacing="0" cellpadding="4" border="1"><tbody><tr><td><span><strong>Modulo primario</strong></span></td><td><span><strong>Modulo collegato</strong></span></td></tr><tr><td><span>Aziende</span></td><td><span>Contatti, Opportunità</span></td></tr><tr><td><span>Obiettivi delle campagne</span></td><td><span>Nessuno</span></td></tr><tr><td><span>Reclami</span></td><td><span>Contatti</span></td></tr><tr><td><span>Leads</span></td><td><span>Nessuno</span></td></tr><tr><td><span>Opportunità</span></td><td><span>Contatti, Aziende</span></td></tr></tbody></table><br /><h3 id="b41bf-8445-f35f-3d2d-5606f9f9fd13_Creating_Mail_Merge_Templates">Creazione dei modelli Stampa Unione</h3><ol><li>Dal menù a discesa SugarCRM in MS Word, selezionare Definisci modello. <br /> Viene visualizzata la finestra di dialogo Seleziona modulo master. <br /> Nella finestra di dialogo Aggiungi Campo, vengono visualizzati i campi record esistenti nel modulo selezionato.</li><li>Selezionare i campi che si desidera aggiungere al modello, quindi fare clic su Aggiungi al documento. <br />Nota: Quando si utilizzano i campi delle caselle di controllo di un modello di unione, saranno visualizzati i valori "1" e "0" dove "1" indica che la casella del record è spuntata mentre lo "0" indica che non lo è. È possibile creare una formula per convertire i valori "1" e "0" in parole a propria scelta, utilizzando <a href="http://office.microsoft.com/en-us/word-help/field-codes-if-field-HP010077969.aspx">queste istruzioni</a>.</li><li>Se i campi del modulo collegato sono selezionabili, sarà visualizzato il pulsante Avanti nei campi Aggiungi della finestra di dialogo. <br />Se non vi sono campi del modulo collegato selezionabili, sarà visualizzato il pulsante Termina nei campi Aggiungi della finestra di dialogo.</li><li>Facendo clic su Avanti, è possibile selezionare i campi di un modulo collegato e fare clic su Aggiungi al documento. <br /> I campi selezionati dei moduli collegati vengono aggiunti al modello.</li><li>Fare clic su Termina.</li><li>Per spostare un campo, evidenziarlo e trascinarlo sulla nuova posizione. Inoltre, è possibile immettere altro testo nel modello.</li><li>Selezionare Carica documento dal menù SugarCRM. <br /> Viene visualizzata la finestra di dialogo Carica documento in SugarCRM.</li><li>Inserire un nome e un numero di revisione del documento, quindi fare clic su OK. <br /> La casella di controllo È un modello Stampa Unione viene selezionata per impostazione predefinita per garantire che sia visualizzata come modello nel modulo Documenti. <br /> Se l’operazione si conclude con successo, viene visualizzato un messaggio che afferma che il modello è stato caricato correttamente.</li><li>Fare clic su OK. <br /> Viene così visualizzato il modello nella Vista Elenco del modulo Documenti.</li></ol><h3 id="b41bf-8445-f35f-3d2d-5606f9f9fd13_Updating_Mail_Merge_Templates">Aggiornamento dei modelli Stampa Unione</h3><p>È possibile visualizzare e aggiornare i modelli di Stampa Unione di Sugar procedendo come segue:</p><ol><li>Selezionare il modello dalla Vista Elenco del modulo Documenti.</li><li>Selezionare il documento dal sottopannello Revisioni Documento nella Maschera Dettaglio del Documento.</li><li>Selezionare il modello dalla pagina Revisione Documento e aprirlo in MS Word.</li><li>Per aggiornare il documento, apportare le modifiche del caso in MS Word, quindi caricare il modello in Sugar.</li></ol><h2 id="b41bf-8445-f35f-3d2d-5606f9f9fd13_Performing_a_Mail_Merge">Esecuzione di una Stampa Unione</h2><p>Utilizzando Sugar o il Plug-in Sugar per Microsoft Word, è possibile eseguire un’operazione di stampa unione. <br /> Per eseguire un’operazione di stampa unione in Sugar, definire il modello in MS Word, caricarlo in Sugar, scegliere uno o più record dal modulo selezionato, quindi unirli al modello.</p><p><strong>Nota</strong>: La funzionalità Stampa Unione non può essere eseguita direttamente nell’applicazione Sugar per le versioni Sugar 7.x e superiori.</p><p>Per eseguire un’operazione di stampa unione in MS Word, definire il modello in MS Word, quindi unirlo ad uno o più record del modulo selezionato.</p><p>Quando viene caricato un modello da MS Word, compare nel modulo Documento come modello di stampa unione. Il menù Scorciatoie visualizza un’opzione di Stampa Unione che permette di accedere alla procedura guidata di Stampa Unione di Sugar senza tornare alla pagina iniziale del modulo.</p><p><strong>Nota</strong>: Per visualizzare l’opzione Stampa Unione, questa deve essere abilitata sia nella pagina Amministrazione che nella pagina Preferenze Utente.</p><h3 id="b41bf-8445-f35f-3d2d-5606f9f9fd13_Performing_a_Mail_Merge_From_Sugar">Esecuzione di una Stampa Unione da Sugar</h3><ol><li>In Sugar, navigare fino alla pagina iniziale del modulo di interesse.</li><li>Selezionare il record che si desidera unire, quindi fare clic su Stampa Unione. <br /> La pagina Unione Record visualizza il modulo selezionato. È possibile scegliere un modulo diverso dall’elenco a discesa Modulo Selezionato.</li><li>Selezionare un modello disponibile dall’elenco a discesa Seleziona Modello.</li><li>Fare clic su Avanti. <br /> La pagina Ridefinisci elenco di aziende da unire visualizza i record selezionati.</li><li>Se non è stato selezionato alcun record, fare clic su Cerca e visualizza record esistenti dal modulo selezionato nell’elenco Disponibili.</li><li>Utilizzare le frecce sinistra e destra per aggiungere o eliminare i record. Dall’elenco a discesa che segue, è possibile selezionare un altro record collegato quale un contatto o un’opportunità.</li><li>Fare clic su Avanti. <br /> Se è stato selezionato un modulo collegato, vengono visualizzati i record associati. È possibile fare clic su Seleziona per scegliere un record associato differente. <br />Se non è stato selezionato un modulo collegato, viene visualizzata la pagina Controlla e Completa.</li><li>Fare clic su Avanti. <br /> La pagina Controlla e Completa visualizza il modulo, i record e il modello selezionati.</li><li>Fare clic su Inizia Unione per avviare l’unione dei dati al modello; per cambiare un’impostazione, fare clic sul pulsante Indietro. <br /> Viene visualizzata una finestra di dialogo che richiede di specificare se aprire il documento unito in MS Word oppure salvarlo su disco.</li><li>Effettuare la selezione e fare clic su OK. <br /> Se si è scelto di aprirlo in MS Word, sulla schermata appare il documento unito. È possibile salvare questo documento sulla macchina locale oppure caricarlo in Sugar come documento Sugar. <br /> Se si è scelto di salvarlo su disco, il documento viene salvato nella cartella temporanea della propria macchina locale. <br /> Per avviare una nuova operazione di stampa unione, selezionare Clicca qui per continuare.</li></ol><p><strong>Nota</strong>: La funzionalità Stampa Unione non può essere eseguita direttamente nell’applicazione Sugar per le versioni Sugar 7.x e superiori.</p><h3 id="b41bf-8445-f35f-3d2d-5606f9f9fd13_Performing_a_Mail_Merge_From_MS_Word">Esecuzione di una Stampa Unione da MS Word</h3><ol><li>Aprire il modello in MS Word.</li><li>Selezionare Inizia Stampa Unione dal menù Sugar. <br /> Viene quindi visualizzato un elenco di record disponibili per il modulo selezionato nella finestra di Selezione.</li><li>Utilizzare la freccia a destra per spostare i record desiderati dall’elenco Record disponibili a Destinatari selezionati. <br /> La finestra Selezione visualizza un elenco di record del modulo selezionato.</li><li>Utilizzare la freccia a destra per spostare i record desiderati nell’elenco Selezionati.</li><li>Fare clic su Avanti. <br /> In funzione del modulo selezionato, nella finestra di dialogo vengono visualizzati i record collegati. <br /> Ad esempio, per il modulo Aziende, selezionare un account dall’elenco Destinatari per visualizzare i contatti collegati nell’elenco Contatti associati. Per le Campagne, scegliere la Campagna nella scheda Seleziona Campagna, quindi specificare gli Obiettivi nella scheda Seleziona obiettivi.</li><li>Se necessario, selezionare un record collegato.</li><li>Fare clic su Avanti. <br /> La finestra di dialogo Completa stampa unione visualizza i record selezionati.</li><li>Fare clic su Completa unione. <br /> Viene quindi visualizzato il documento unito.</li><li>Selezionare Carica dal menù SugarCRM per caricarlo in Sugar.</li><li>Inserire un nome per il documento e un numero di revisione; per creare le note, selezionare l’opzione Nuova Nota.</li><li>Fare clic su OK. <br /> Se il caricamento si conclude con successo, viene visualizzato un messaggio che lo conferma. <br /> Il documento viene visualizzato come record di Sugar nel modulo Documenti.</li></ol><div></div></div><div><p><small><b>Ultima Modifica:</b> 09/26/2015 04:14pm</small></p></div>