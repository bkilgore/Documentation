<h1>Guida utente MS Excel Plug-in</h1>
<div>
    <h2 id="fb4a-e4ad-7421-5859-5606f9950fc1_Overview">Panoramica</h2>
    <p>Il Plug-in Sugar per Microsoft Excel consente agli utenti di visualizzare e gestire moduli Sugar in Excel per Sugar Ultimate, Sugar Enterprise, Sugar Corporate e Sugar Professional. È possibile modificare e cancellare i campi Sugar esistenti in Excel e salvare le informazioni aggiornate nel database Sugar.</p>
    <p>La presente documentazione descrive come utilizzare il Plug-in Sugar per Microsoft Excel per creare e gestire i record Sugar in MS Excel. Per un elenco completo dei requisiti di piattaforma e degli ambienti supportati, si rinvia alla pagina <a href="http://support.sugarcrm.com/Resources/Supported_Platforms/Plug-ins_Supported_Platforms/">Piattaforme supportate dai plug-in</a>.</p>
    <p>Per informazioni circa l’installazione del plugin, si rimanda alla <a href="http://support.sugarcrm.com/Documentation/Plug-ins/MS_Excel_Plug-in/MS_Excel_Plug-in_Installation_Guide">Guida per l’installazione del Plug-in per Excel</a>.</p>
    <p><strong>Nota</strong>: Se nell’applicazione Sugar è abilitata l’autenticazione SAML, il Plug-in Sugar per Microsoft Excel non è in grado di connettersi a Sugar.</p>
    <h2 id="fb4a-e4ad-7421-5859-5606f9950fc1_User_Roles">Ruoli utente</h2>
    <p>Per poter utilizzare il plugin, gli utenti devono poter esportare i record in Sugar. Tutti gli utenti Sugar con un ruolo che impedisce l’esportazione come indicato in Amministratore &gt; Gestione Utenti &gt; {Nome utente} &gt; Accesso non potranno utilizzare il Plug-in Sugar per MS Excel.</p>
    <h2 id="fb4a-e4ad-7421-5859-5606f9950fc1_Sugar_Modules_in_Excel">Moduli Sugar in Excel</h2>
    <p>Il Plug-in Sugar per Microsoft Excel consente di creare, modificare e cancellare record per moduli Sugar in Excel. I dati aggiornati sono salvati automaticamente nel database Sugar.</p>
    <h3 id="fb4a-e4ad-7421-5859-5606f9950fc1_Viewing_and_Managing_Sugar_Records_in_Excel">Visualizzazione e gestione dei record Sugar in Excel</h3>
    <ol>
        <li>Lanciare Excel. <br />La scheda Home mostra il menù a tendina SugarCRM nell’angolo destro dello schermo.</li>
        <li>Dal menù a tendina SugarCRM in Excel, selezionare Impostazioni.</li>
        <li>Nella scheda Connessione, immettere il proprio nome utente Sugar, la propria password e l’URL della propria applicazione Sugar; quindi fare clic su <strong>Login</strong>. <br />La finestra di dialogo di login scompare una volta che l’utente ha acceduto con successo a Sugar.</li>
        <li>Fare clic su Sugar Plug-in per Microsoft Excel nella propria applicazione Microsoft Excel.</li>
        <li>Selezionare le impostazioni dall’elenco del menù a tendina Sugar. <br />Comparirà una finestra di dialogo delle impostazioni.</li>
        <li>Fare quindi clic su Seleziona Moduli nella scheda Moduli della finestra di dialogo delle impostazioni e fare clic su Aggiorna Elenco per visualizzare i moduli disponibili. <br />Alcuni moduli come Aziende e Contatti sono preselezionati per impostazione predefinita.</li>
        <li>Fare clic nella finestra di selezione per selezionare uno o più moduli; fare clic su OK.</li>
        <li>Dal menù Sugar, selezionare Procedura guidata query. <br />I moduli selezionati sono elencati nell’elenco del menù a tendina Moduli.</li>
        <li>Dall’elenco del menù a tendina Moduli, selezionare il modulo al quale si desidera accedere.</li>
        <li>Dall’elenco del menù a tendina Campo, selezionare il campo che si intende utilizzare per filtrare i record che appaiono in Excel. <br />Nota: I nomi dei valori nel campo della finestra a tendina trasmessi in Excel mediante il plug-in sono le etichette di visualizzazione. In ogni caso è possibile utilizzare le etichette di visualizzazione o i nomi del database per i campi dell’elenco del menù a tendina quando si creano nuovi record e si aggiornano i record esistenti mediante il plugin.</li>
        <li>Dall’elenco del menù a tendina Operatore, selezionare un operatore come Uguali, Parte con e così via.</li>
        <li>Nel campo Valore, immettere il valore adeguato come una lettera, un nome parziale o il nome completo.</li>
        <li>Per specificare campi aggiuntivi, fare clic su Aggiungi condizione, selezionare l’operatore E od O e selezionare il campo, l’operatore e il valore. <br />È possibile aggiungere più condizioni. Per rimuovere una condizione, fare clic su Cancella condizione.</li>
        <li>Fare clic su Esegui per visualizzare i risultati della query. <br />I risultati della ricerca mostrano i record corrispondenti alla query.</li>
        <li>Per modificare i dati, immettere il nuovo valore nel campo corrispondente. Selezionare il campo o la riga e selezionare Aggiorna dal menù SugarCRM. In alternativa, è possibile evidenziare il campo o la riga, fare clic con il tasto destro del mouse e selezionare Aggiorna in Sugar. <br />Il record è quindi aggiornato in Sugar.</li>
        <li>Per visualizzare il record aggiornato in Sugar, selezionare un campo dal record, fare clic con il tasto destro del mouse e selezionare Visualizza in Sugar. <br />Il record in Sugar riporta i valori aggiornati.</li>
        <li>Per cancellare il valore di un campo o un record, selezionare il campo o la riga corrispondente e dal menù SugarCRM selezionare Elimina; fare clic con il tasto destro del mouse e selezionare Aggiorna in Sugar. <br />Il valore del campo o il record è eliminato dal modulo.</li>
    </ol>
    <h3 id="fb4a-e4ad-7421-5859-5606f9950fc1_Adding_New_Sugar_Records_in_Excel">Aggiungere nuovi record Sugar in Excel</h3>
    <ol>
        <li>Per aggiungere un nuovo record, selezionare il modulo nella Procedura guidata query e fare clic su Aggiungi Campi. <br />Il foglio di calcolo visualizza il nome del modulo e i campi esistenti come id, utente assegnato e altri.</li>
        <li>Immettere i valori per uno o più di questi campi in Excel.</li>
        <li>Selezionare le righe che contengono i dati da aggiungere a Sugar.</li>
        <li>Selezionare Inserisci dal menù SugarCRM. <br />Il nuovo record è aggiunto al database Sugar.</li>
    </ol>
    <h2 id="fb4a-e4ad-7421-5859-5606f9950fc1_Reports_in_Excel">Report in Excel</h2>
    <p>È possibile visualizzare i report Sugar in Excel e salvare i dati come fogli di calcolo Excel. Quando si visualizza un report Sugar in Excel, è possibile aggiornare i dati in qualsiasi momento in modo da essere sicuri di visualizzare i dati più recenti in Excel. È inoltre possibile distribuire i fogli di calcolo Excel contenenti i dati di report Sugar ad altri utenti del Plug-In Sugar per Excel. Se gli utenti dispongono delle adeguate autorizzazioni di gruppo e ruolo per la visualizzazione dei report in Sugar, saranno in grado di visualizzare e aggiornare i dati di report nel foglio di calcolo Excel.</p>
    <p><strong>Nota</strong>: La visualizzazione dei report mediante il Plug-in Sugar per Microsoft Excel è supportata solo per Sugar Ultimate, Sugar Enterprise, Sugar Corporate e Sugar Professional.</p>
    <h3 id="fb4a-e4ad-7421-5859-5606f9950fc1_Viewing_Reports_in_Excel">Visualizzazione dei report in Excel</h3>
    <ol>
        <li>Dal menù SugarCRM, selezionare Seleziona Report per visualizzare un elenco dei report esistenti in Sugar.</li>
        <li>Prelevare un report dall’elenco e trasferirlo sul foglio di calcolo Excel per visualizzarne i dati.</li>
        <li>Per visualizzare il report come grafico, evidenziare il report nel foglio di calcolo e selezionare il tipo di grafico dal menù Inserire di Excel. <br />Ciò consente di visualizzare il grafico nel foglio di calcolo.</li>
        <li>Per aggiornare i dati di report, fare clic su Aggiorna Dati.</li>
        <li>Per visualizzare un elenco di report nel workbook di Excel, fare clic su Report su Fogli di calcolo.</li>
    </ol>
    <div></div>
</div>
<div>
    <p><small><b>Ultima Modifica:</b> 09/26/2015 04:59pm</small></p>
</div>