<h1>Guida per l’installazione del Plug-in per MS Word</h1><div><h2 id="cdd56-1bc8-f89a-2827-5606f9378378_Overview">Panoramica</h2><p>Il Plug-in SugarCRM per Microsoft Word consente di integrare in Sugar dati quali nomi e indirizzi per eseguire integrazioni nella posta elettronica. Uno degli utilizzi più diffusi del Plug-In Sugar per Word consiste nell’inviare messaggi email ai clienti e/o nel creare License Agreement che necessitano di essere stampati e firmati. Il plugin è disponibile con tutte le edizioni commerciali di Sugar e deve essere installato su tutti i computer che eseguono Word nel quali il plugin sia necessario.</p><p>Per un elenco completo dei requisiti di piattaforma e degli ambienti supportati, si rinvia alla pagina <a href="http://support.sugarcrm.com/Resources/Supported_Platforms/Plug-ins_Supported_Platforms">Piattaforme supportate dai componenti aggiuntivi</a>.</p><h2 id="cdd56-1bc8-f89a-2827-5606f9378378_Steps_to_Complete">Passaggi da completare</h2><p>Se si sta installando il plugin per Word per un utente, sarà necessario essere registrati come utenti nel relativo computer. È inoltre necessario che l’utente disponga di privilegi di amministratore completi per poter scrivere sui file e sulle directory necessari. Si prega di notare che l’installazione sul computer del plugin per Word per un utente non amministratore potrebbe non dare esito positivo. I passaggi sotto riportati illustrano la procedura da seguire per accedere e installare il file compresso necessario per scaricare e installare il Plug-In Sugar per Word.</p><h3 id="cdd56-1bc8-f89a-2827-5606f9378378_Check_Microsoft_Word_Version">Verificare la versione di Microsoft Word disponibile</h3><p>Perché Word corrisponda alla versione del proprio software, è necessario scaricare e installare la versione corretta del Plug-In Sugar per Word. Per verificare la versione installata e la versione bit di Word è sufficiente controllare quanto riportato alla voce "Informazioni su Word" o andando su File &gt; Aiuto a seconda della versione di Word di cui si è in possesso. Si prega di notare che un computer a 64 bit può eseguire un’applicazione Word a 32 bit, per cui è meglio verificare prima di eseguire l’installazione. <br /><img src="http://support.sugarcrm.com/files/1aaf28f3-b1a3-ba29-5ea4-55028bb07184.png" alt="http://support.sugarcrm.com/files/1aaf28f3-b1a3-ba29-5ea4-55028bb07184.png" width="231" /></p><h3 id="cdd56-1bc8-f89a-2827-5606f9378378_Download_Sugar_Plug-in_for_Word">Scaricamento del Plug-In Sugar per Word</h3><p>Una volta verificata la versione e la versione bit di Word, è possibile scaricare il file del plugin in Sugar facendo clic sulla scheda Downloads nel proprio profilo utente.</p><ul><li>Per Word 2007, è opportuno scaricare il Plug-In Sugar per Word 2007.</li><li>Per Word 2010 64-bit, è opportuno scaricare il Plug-in Sugar per Word 2010 x64.</li><li>Per Word 2010 32-bit, è opportuno scaricare il Plug-In Sugar per Word 2010 x86. <br /><img src="http://support.sugarcrm.com/files/1232406e-6569-89aa-1f26-55028b55a04d.png" alt="http://support.sugarcrm.com/files/1232406e-6569-89aa-1f26-55028b55a04d.png" width="531" /></li></ul><h3 id="cdd56-1bc8-f89a-2827-5606f9378378_Install_Sugar_Plug-in_for_Word">Installazione del Sugar Plug-In per Word</h3><p>È possibile iniziare a installare il Plug-In Sugar per Word una volta scaricato il file corrispondente. In quanto segue sono illustrati i passaggi relativi all’installazione del Plug-in Sugar per Word 2010 x64 a titolo esemplificativo.</p><ol><li>Accedere alla propria istanza Sugar, fare clic sul proprio nome nell’angolo superiore destro e quindi selezionare "Profilo".</li><li>Fare clic sulla scheda Downloads e selezionare "Plug-In Sugar per Word 2010 x64".<br /><img src="http://support.sugarcrm.com/files/8fbb3139-2414-799e-d4ea-55028b64f656.png" alt="http://support.sugarcrm.com/files/8fbb3139-2414-799e-d4ea-55028b64f656.png" width="419" /></li><li>Navigare fino alla cartella in cui è stato scaricato il file compresso ed estrarre i contenuti del file compresso. <ul><li>Si aprirà una nuova finestra di Gestione risorse contenente un elenco dei contenuti del file compresso.</li></ul></li><li>Fare clic sul file setup.exe per eseguire l’installazione. <br /><img src="http://support.sugarcrm.com/files/73dc43db-4448-0e1e-f872-55028b62d210.png" alt="http://support.sugarcrm.com/files/73dc43db-4448-0e1e-f872-55028b62d210.png" width="394" /></li><li>Fare clic su "Avanti" nella finestra di benvenuto per avanzare nella procedura di installazione.</li><li>Nella finestra "Seleziona la cartella di installazione", lasciare la directory di installazione impostata sul percorso predefinito e selezionare "Tutti". Fare clic su "Avanti". <br /><img src="http://support.sugarcrm.com/files/2fdb1889-412f-0a61-da96-55028bc05ae0.png" alt="http://support.sugarcrm.com/files/2fdb1889-412f-0a61-da96-55028bc05ae0.png" width="367" /></li><li>Avanzare nella procedura di installazione guidata per completare l’installazione.</li><li>Fare clic su "Chiudi". <br /><img src="http://support.sugarcrm.com/files/71da8793-0666-076b-295a-55028b3c0a4d.png" alt="http://support.sugarcrm.com/files/71da8793-0666-076b-295a-55028b3c0a4d.png" width="345" /></li></ol><h3 id="cdd56-1bc8-f89a-2827-5606f9378378_Connect_Sugar_Plug-in_for_Word">Connettere il Plug-In Sugar per Word</h3><p>Una volta conclusa l’installazione, sarà necessario configurare il plugin per Word perché si connetta alla propria istanza Sugar in modo che possano comunicare tra loro. La conferma che il Plug-In Sugar per Word è stato installato con successo sarà evidente dal fatto che SugarCRM è visibile nella ribbon dei componenti aggiuntivi. </p><ol><li>Fare clic su "SugarCRM" sulla ribbon dei componenti aggiuntivi e selezionare "Impostazioni". <br /><img src="http://support.sugarcrm.com/files/439a05d1-9ee0-0b94-f43b-55028b3b2682.png" alt="http://support.sugarcrm.com/files/439a05d1-9ee0-0b94-f43b-55028b3b2682.png" width="155" /></li><li>Immettere le credenziali di accesso utilizzate per accedere alla propria istanza Sugar e l’URL della propria istanza. Fare clic su "OK". <ul><li>Si prega di notare che l’URL dell’istanza deve iniziare con ‘https://’.</li></ul><br /><img src="http://support.sugarcrm.com/files/ab47b930-b4d0-76dd-9c92-55028b0797da.png" alt="http://support.sugarcrm.com/files/ab47b930-b4d0-76dd-9c92-55028b0797da.png" width="350" /></li><li>Se la connessione va a buon fine, la finestra delle impostazioni SugarCRM dovrebbe scomparire.</li></ol><p>Ora se si fa clic su "SugarCRM" sopra a destra in Word si dovrebbe vedere che si è collegati. Saranno inoltre disponibili più opzioni nel menù SugarCRM come ad esempio "Esci", "Definisci un modello", e "Carica". <br /><img src="http://support.sugarcrm.com/files/a440eeb9-c4e2-16ff-84d4-55028b6a1267.png" alt="http://support.sugarcrm.com/files/a440eeb9-c4e2-16ff-84d4-55028b6a1267.png" width="170" /></p><h2 id="cdd56-1bc8-f89a-2827-5606f9378378_Necessary_Libraries">Librerie necessarie</h2><p>Il Plug-In Sugar per Word necessita di diverse librerie per poter funzionare. Il file setup.exe installerà due delle librerie necessarie se del caso. Si prega di notare che l’esecuzione di "SugarWordSetup.msi" installa solamente il Plug-In Sugar per Word e potrebbe non determinare il funzionamento del plugin se queste altre componenti non sono state installate precedentemente.</p><p>Le librerie necessarie sono le seguenti:</p><ul><li><p>Microsoft Office 2010 Primary Interop Assemblies (inclusa nel file di installazione setup.exe).</p></li><li><p>Microsoft Visual Studio 2010 Tools for Office SE Runtime (inclusa nel file di installazione setup.exe).</p></li><li><p>Microsoft .NET 4.0 Framework (deve essere <a href="http://www.microsoft.com/en-us/download/details.aspx?id=17851">installata separatamente</a> se non è già presente sul computer).</p></li></ul><h2 id="cdd56-1bc8-f89a-2827-5606f9378378_Troubleshooting_Installation">Risoluzione dei problemi di installazione</h2><p>Durante l’installazione del Plug-In Sugar per Word potrebbero verificarsi dei problemi. Quanto segue intende fornire alcune utili soluzioni a problemi comuni che potrebbero manifestarsi.</p><ol><li>Durante la procedura di installazione l’utente riceve il messaggio "Microsoft Word 2010 32 bit (x86) non è stato trovato su questa macchina. Confermare che si sta utilizzando l’impostazione plugin corretta". <br /><img src="http://support.sugarcrm.com/files/d12b4203-b9fd-664b-128a-55028be27cc6.png" alt="http://support.sugarcrm.com/files/d12b4203-b9fd-664b-128a-55028be27cc6.png" width="441" /><br /> È possibile che si stia utilizzando il file di download del Plug-in Sugar errato, per cui sarà necessario scaricare il Plug-In Sugar per Word 2010 x64 e reinstallarlo. Si prega di ricontrollare la sezione <a href="#564cdd56-1bc8-f89a-2827-5606f9378378">Installazione del Plug-In Sugar per Word</a> nel presente articolo per quanto attiene alle fasi di installazione.</li><li>Dopo aver immesso le proprie credenziali di accesso e l’URL dell’istanza Sugar, l’utente visualizza il messaggio “Impossibile connettersi al server remoto”.  <br /><img src="http://support.sugarcrm.com/files/d442fe2d-8666-a836-dbbf-55028b7cf801.png" alt="http://support.sugarcrm.com/files/d442fe2d-8666-a836-dbbf-55028b7cf801.png" width="247" /><br />Fare clic su "Ok" per chiudere il messaggio di errore e confermare che è stato immesso l’URL per la propria istanza Sugar. Verificare che l’URL dell’istanza inizi con ‘https://’.  Si prega inoltre di verificare se l’URL Sugar reindirizza a un altro indirizzo di destinazione. In tal caso, reimmettere il nuovo indirizzo di destinazione nella finestra delle impostazioni del componente aggiuntivo SugarCRM per Word e provare a riconnettersi nuovamente.</li></ol></div><div><p><small><b>Ultima Modifica:</b> 09/26/2015 04:14pm</small></p></div>