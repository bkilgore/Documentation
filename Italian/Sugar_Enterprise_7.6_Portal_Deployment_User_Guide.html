<h1>Guida utente per la distribuzione del portale Sugar Enterprise 7.6</h1><div><div><a href="http://support.sugarcrm.com/Documentation/Sugar_Versions/7.6/Ent/Application_Guide/Knowledge_Base/">Knowledge base</a></div><h2 id="bf3d-cf45-ab5a-7b0f-5606f9bf3671_Overview">Panoramica</h2><p>Il portale Sugar è uno strumento potente che consente agli utenti Sugar di interagire con i clienti e condividere le informazioni correlate a diversi moduli (Bugs, Reclami, Knowledge base). Il portale consente ai clienti di accedere e esaminare le informazioni direttamente dalla propria istanza Sugar, nonché di inoltrare reclami e bug, comunicare con i dipendenti relativamente ai reclami e ai bug ed esaminare gli articoli della knowledge base. Tenere presente che, al fine di abilitare il portale per la propria istanza, è necessario che l’opzione Configurazione portale sia <a href="http://support.sugarcrm.com/Documentation/Sugar_Versions/7.6/Ent/Administration_Guide/Developer_Tools/Sugar_Portal/#Configure_Portal">abilitata</a> andando su Amministratore &gt; Portale Sugar. Ciò attiverà un Portal API User in Amministratore &gt; Gestione utenti che deve essere lasciato abilitato per consentire agli utenti del portale di autenticarsi.</p><p><strong>Nota</strong>: Le informazioni visualizzabili nel portale possono essere aggiornate e limitate dagli utenti Sugar nella misura in cui ciò è consentito dall’appartenenza al gruppo, dal tipo di accesso dell’utente e dai ruoli assegnati. Per ulteriori informazioni riguardo a gruppi e ruoli, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/Team_Management/">Amministrazione gruppo</a> e <a href="http://support.sugarcrm.com/Documentation/Sugar_Versions/7.6/Ent/Administration_Guide/Role_Management/">Gestione ruoli</a> nella guida all’amministrazione.</p><h2 id="bf3d-cf45-ab5a-7b0f-5606f9bf3671_Managing_Portal_Users">Gestione degli utenti del portale</h2><p>Per consentire a un cliente di accedere al portale della propria istanza, occorre, innanzitutto, registrarlo in Sugar come contatto. Nella vista record del contatto, è possibile impostare il nome utente e la password che il contatto utilizzerà per accedere al portale. Inoltre, per abilitare l’accesso al portale, occorre spuntare la casella di controllo Portale attivo. La creazione degli utenti del portale avviene tramite un processo lanciato dal cliente dal portale oppure da un utente Sugar mediante il modulo <a href="http://support.sugarcrm.com/Documentation/Sugar_Versions/7.6/Ent/Application_Guide/Contacts/">Contacts</a>.</p><h3 id="bf3d-cf45-ab5a-7b0f-5606f9bf3671_Creating_Via_Portal">Creazione dal portale</h3><p>Quando un cliente accede al portale essendo privo di nome utente o password, ha l’opportunità di effettuare la registrazione. Durante la fase di registrazione, il cliente dovrà fornire il proprio nome e cognome, l’indirizzo e-mail e il nome dell’azienda alla quale appartiene. Quando il cliente invia questo modulo, nella propria istanza Sugar sarà creato un <a href="http://support.sugarcrm.com/Documentation/Sugar_Versions/7.6/Ent/Application_Guide/Leads/">lead</a>. Il lead dovrà essere qualificato e <a href="http://support.sugarcrm.com/Documentation/Sugar_Versions/7.6/Ent/Application_Guide/Leads/#Converting_Leads">convertito </a>in contatto. Dopo aver convertito il lead, <a href="#bf3d-cf45-ab5a-7b0f-5606f9bf3671_Editing_Portal_Users">modificare </a>il contatto per assegnare uno username e una password, quindi spuntare la casella di controllo Portale attivo. Una volta completato questo processo, l’utente del portale potrà accedere al proprio account.</p><h3 id="bf3d-cf45-ab5a-7b0f-5606f9bf3671_Creating_Via_Contacts_Module">Creazione dal modulo Contacts</h3><p>Gli utenti Sugar possono creare utenti del portale popolando tre campi specifici (Nome portale, Password, Portale attivo) nel modulo Contacts. Tenere presente che, affinché l’utente sia abilitato all’accesso al portale, la casella di controllo Portale attivo deve essere spuntata. Inoltre, il nome utente nel portale deve essere univoco rispetto a tutti gli altri esistenti nell’istanza. Per ulteriori informazioni sulla modifica o sulla creazione di un contatto, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Application_Guide/Contacts/">Contacts</a>.</p><p>Tenere presente che sarà possibile visualizzare e modificare i record dei contatti nella misura in cui ciò è consentito dall’appartenenza al gruppo, dal tipo di accesso dell’utente e dai ruoli assegnati. Per ulteriori informazioni riguardo a gruppi e ruoli, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/Team_Management/">Amministrazione gruppo</a> e <a href="http://support.sugarcrm.com/Documentation/Sugar_Versions/7.6/Ent/Administration_Guide/Role_Management/">Gestione ruoli</a> nella guida all’amministrazione.</p><h3 id="bf3d-cf45-ab5a-7b0f-5606f9bf3671_Editing_Portal_Users">Modifica degli utenti del portale</h3><p>I dettagli dell’account (Nome portale, Password, Portale attivo) sul portale dei contatti possono essere modificati mediante la <a href="http://support.sugarcrm.com/Documentation/Sugar_Versions/7.6/Ent/Application_Guide/Contacts/#Contacts_Record_View">vista Contacts record</a> (Record contatti). Aggiornando uno o più campi specifici nella vista record, è possibile modificare il nome dell’utente sul portale, aggiornarne la password o disabilitare l’accesso al portale. Per cambiare la password del portale, fare semplicemente clic sul link Cambia password sotto il campo Password, quindi inserire la nuova password e la password confermata nella casella di testo aperto. </p><p><img src="http://support.sugarcrm.com/files/9e767efc-613e-1a23-2071-550309269325.png" alt="" width="572" /><br />Tenere presente che sarà possibile modificare soltanto i record dei contatti ammessi dalla propria appartenenza al gruppo, dal tipo di accesso utente e dai ruoli assegnati. Per ulteriori informazioni riguardo a gruppi e ruoli, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/Team_Management/">Amministrazione gruppo</a> e <a href="http://support.sugarcrm.com/Documentation/Sugar_Versions/7.6/Ent/Administration_Guide/Role_Management/">Gestione ruoli</a> nella guida all’amministrazione.</p><p>Inoltre, gli utenti registrati sul portale possono aggiornare le informazioni sui propri contatti tramite il <a href="http://support.sugarcrm.com/Documentation/Sugar_Versions/7.6/Ent/Portal_User_Guide/#Editing_User_Profile">profilo utente</a> presente nel portale. In questo modo, i clienti mantengono aggiornate le informazioni sui contatti, apportando modifiche secondo necessità. Tramite il profilo utente è anche possibile aggiornare la password portale dell'utente. </p><p><strong>Nota</strong>: Le modifiche apportate al profilo utente si riflettono nel sistema Sugar.</p><h2 id="bf3d-cf45-ab5a-7b0f-5606f9bf3671_Managing_Cases">Gestione dei reclami</h2><p>Il portale Sugar consente ai clienti non solo di creare e tenere traccia dei reclami aperti ma anche di comunicare con la risorsa del support assegnata. I <a href="http://support.sugarcrm.com/Documentation/Sugar_Versions/7.6/Ent/Application_Guide/Contacts/">contatti</a> sono in grado di visualizzare i <a href="http://support.sugarcrm.com/Documentation/Sugar_Versions/7.6/Ent/Application_Guide/Cases/">reclami</a> associati al proprio <a href="http://support.sugarcrm.com/Documentation/Sugar_Versions/7.6/Ent/Application_Guide/Accounts/">account</a>, il che significa che, per poter vedere il reclamo nel portale del contatto, occorre associare allo stesso account sia il contatto che il reclamo.</p><p><strong>Nota</strong>: Per rendere visibile il reclamo nel portale, spuntare la casella di controllo Mostra nel portale nella vista record del reclamo. <br /><img src="http://support.sugarcrm.com/files/e46de497-251e-2c3f-403b-550309949b24.png" alt="" width="528" /></p><p>Gli utenti del portale potranno esaminare dettagli quali lo stato del reclamo e i suoi eventuali aggiornamenti. Inoltre, gli utenti del portale potranno visualizzare le <a href="http://support.sugarcrm.com/Documentation/Sugar_Versions/7.6/Ent/Portal_User_Guide/#Cases_Record_View">note</a> che la risorsa del support assegnata ha aggiunto al reclamo. Per ulteriori informazioni sull’aggiunta delle note ai reclami, fare riferimento alla sezione <a href="#bf3d-cf45-ab5a-7b0f-5606f9bf3671_Adding_Notes_and_Attachments_to_Cases">Aggiunta delle note e degli allegati ai reclami</a> nella presente documentazione. Tramite il portale, gli utenti possono anche aggiungere delle note al reclamo che compariranno nel <span><a href="http://support.sugarcrm.com/Documentation/Sugar_Versions/7.6/Ent/Application_Guide/Cases/#Related_Record_Subpanels">sottopannello Note</a></span> della vista Record reclami. Utilizzando le note, la risorsa del support può avviare una conversazione collaborativa con l'utente del portale, relativamente all'avanzamento del reclamo e a eventuali problematiche che necessitano di risoluzione.</p><h3 id="bf3d-cf45-ab5a-7b0f-5606f9bf3671_Adding_Notes_and_Attachments_to_Cases">Aggiunta delle note e degli allegati ai reclami</h3><p>Nella vista record del reclamo, gli utenti Sugar possono aggiungere note al reclamo facendo clic sul pulsante Più in altro a destra del sottopannello Note. Tenere presente che, per far comparire la nota nel <a href="http://support.sugarcrm.com/Documentation/Sugar_Versions/7.6/Ent/Portal_User_Guide/#Cases_Record_View">portale</a>, la casella di controllo Mostra nel portale deve essere spuntata nella vista record della nota. L’utente del portale potrà visualizzare i campi Oggetto, Descrizione ecc. della nota e scaricare gli eventuali allegati presenti, se del caso. Tenere presente che è previsto un limite di timeout di 30 secondi per ciascun upload. Gli amministratori di Sugar possono gestire la dimensione massima dei file caricabili tramite Amministratore &gt; Sistema. Per ulteriori informazioni, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/System#Advanced">Sistema</a> nella guida all’amministrazione. </p><p><img src="http://support.sugarcrm.com/files/542fc893-8f7d-107c-b1c3-55030a158ccb.png" alt="" width="846" /></p><p>Tenere presente che sarà possibile aggiungere soltanto le note ammesse dalla propria appartenenza al gruppo, dal tipo di accesso utente e dai ruoli assegnati. Per ulteriori informazioni riguardo a gruppi e ruoli, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/Team_Management/">Amministrazione gruppo</a> e <a href="http://support.sugarcrm.com/Documentation/Sugar_Versions/7.6/Ent/Administration_Guide/Role_Management/">Gestione ruoli</a> nella guida all’amministrazione.</p><h2 id="bf3d-cf45-ab5a-7b0f-5606f9bf3671_Managing_Bugs">Gestione dei bug</h2><p>Il portale Sugar consente ai clienti di inviare i bug alla propria azienda, tracciarne lo stato per ottenere dettagli sull’avanzamento attuale e comunicare con la risorsa assegnata riguardo al bug. Tenere presente che tutti gli utenti del portale possono vedere i <a href="http://support.sugarcrm.com/Documentation/Sugar_Versions/7.6/Ent/Application_Guide/Bugs/">bug</a>, indipendentemente dall’appartenenza dell’account.</p><p><strong>Nota</strong>: Per rendere visibile il bug nel portale, spuntare la casella di controllo Mostra nel portale nella vista record del bug. <br /><img src="http://support.sugarcrm.com/files/1640fbea-e66e-0bed-f304-55030a27f4e0.png" alt="" width="509" /></p><p>Gli utenti del portale potranno esaminare dettagli quali lo stato del bug e tracciare eventuali aggiornamenti della risoluzione. Inoltre, gli utenti del portale potranno visualizzare le <a href="http://support.sugarcrm.com/Documentation/Sugar_Versions/7.6/Ent/Portal_User_Guide/#Bugs_Record_View">note</a> che la risorsa del support assegnata ha aggiunto al bug. Per ulteriori informazioni sull’aggiunta delle note ai bug, fare riferimento alla sezione <a href="#bf3d-cf45-ab5a-7b0f-5606f9bf3671_Adding_Notes_and_Attachments_to_Bugs">Aggiunta delle note e degli allegati ai bug</a> nella presente documentazione. Tramite il portale, gli utenti possono anche aggiungere delle note al bug che compariranno nel <a href="http://support.sugarcrm.com/Documentation/Sugar_Versions/7.6/Ent/Application_Guide/Bugs#Related_Module_Subpanels">sottopannello Bug</a> della vista Record bug. Utilizzando le note, la risorsa del support può avviare una conversazione collaborativa con tutti gli utenti del portale, relativamente all'avanzamento del bug e a eventuali informazioni sulla risoluzione.</p><h3 id="bf3d-cf45-ab5a-7b0f-5606f9bf3671_Adding_Notes_and_Attachments_to_Bugs">Aggiunta delle note e degli allegati ai Bug</h3><p>Nella vista record del bug, gli utenti Sugar possono aggiungere note al bug facendo clic sul pulsante Più in altro a destra del sottopannello Note. Tenere presente che, per far comparire la nota nel <a href="http://support.sugarcrm.com/Documentation/Sugar_Versions/7.6/Ent/Portal_User_Guide/#Bugs_Record_View">portale</a>, la casella di controllo Mostra nel portale deve essere spuntata nella vista record della nota. L’utente del portale potrà visualizzare i campi Oggetto, Descrizione ecc. della nota e scaricare gli eventuali allegati presenti, se del caso. Tenere presente che è previsto un limite di timeout di 30 secondi per ciascun upload. Gli amministratori di Sugar possono gestire la dimensione massima dei file caricabili tramite Amministratore &gt; Sistema. Per ulteriori informazioni, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/System#Advanced">Sistema</a> nella guida all’amministrazione. </p><p><img src="http://support.sugarcrm.com/files/542fc893-8f7d-107c-b1c3-55030a158ccb.png" alt="" width="846" /></p><p>Tenere presente che sarà possibile aggiungere soltanto le note ammesse dalla propria appartenenza al gruppo, dal tipo di accesso utente e dai ruoli assegnati. Per ulteriori informazioni riguardo a gruppi e ruoli, fare riferimento alla documentazione <a href="http://support.sugarcrm.com/Documentation/Sugar_Versions/7.6/Ent/Administration_Guide/Team_Management/">Amministrazione gruppo</a> e <a href="http://support.sugarcrm.com/Documentation/Sugar_Versions/7.6/Ent/Administration_Guide/Role_Management/">Gestione ruoli</a> nella guida all’amministrazione.</p><h2 id="bf3d-cf45-ab5a-7b0f-5606f9bf3671_Managing_Knowledge_Base">Gestione della knowledge base</h2><p>Il portale Sugar consente ai clienti di esaminare gli articoli pubblicati della <a href="http://support.sugarcrm.com/Documentation/Sugar_Versions/7.6/Ent/Application_Guide/Knowledge_Base/">Knowledge base</a> appartenenti alla propria azienda. Per poter essere visibile all’interno del portale Sugar, l’articolo deve soddisfare i seguenti requisiti:</p><ul><li><strong>Articolo esterno</strong>: il campo deve essere spuntato</li><li><strong>Stato</strong>: lo stato deve essere impostato su "Pubblicato"</li></ul><p><img src="http://support.sugarcrm.com/files/cdb13ec2-fbdc-0e27-a632-55030a6ed80e.png" alt="" width="711" /></p><p>Ad esempio, gli utenti del portale potranno fare riferimento a tali articoli in sede di risoluzione di problematiche comuni. Il corpo dell’articolo sarà presentato nello stile HTML visualizzato nella <a href="http://support.sugarcrm.com/Documentation/Sugar_Versions/7.6/Ent/Application_Guide/Knowledge_Base/#Knowledge_Base_Detail_View">vista dettagli</a> dell’articolo.</p></div><div><p><small><b>Ultima modifica:</b> 09/26/2015 05:23pm</small></p></div>